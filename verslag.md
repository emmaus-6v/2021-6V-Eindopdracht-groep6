# Verslag eindopdracht 6V
### gemaakt door Anais Otting, Eline Romijn, Chimène Druiventak en Anique Scholte

---

## Inleiding
Wij zijn Anais, Eline, Chimène en Anique en wij hebben de afgelopen maanden gewerkt aan deze knikkerbaan als eindopdracht. In dit project maken we gebruik van verschillende computertalen waaronder: javascript, SQL en C++. De verdeling was ongeveer zo: de knikkerbaan zelf is gemaakt door Chimène met hulp van Anique, de arduino door Chimène en Eline, de server door Eline en Anais, de widget door Anais en Anique en het verslag is geschreven door Anique met toevoegingen van de rest (de persoonlijke reflectie). De samenwerking verliep over het algemeen goed en soepel omdat we deze indeling al van te voren gemaakt hadden.



## Idee
Ons idee was om een knikkerbaan te maken met lampjes erop. In het begin waren we van plan losse lampjes te gebruiken, maar we besloten uiteindelijk om voor een ledstrip te gaan. na een tijdje brainstormen kwamen we op het idee om een knikkerbaan te maken met een gedeeltje waar je de knikker niet kunt zien. Hier konden we dan een ledstrip overheen plakken die meebeweegt met het balletje. In het originele plan wilde we een ook soort trechter in onze knikkerbaan, dit is helaas niet gelukt omdat we geen goede trechter hadden en er niet al te veel ruimte meer was op onze plank.


## Planning en daadwerkelijke uitvoering
Onze opdracht is als volgt gepland:

### sprint 1
In deze sprint hebben we eigenlijk niks interresants gedaan behalve een grove planning en een verdeling maken. Dit hebben we in de eerste paar lessen gedaan, we hebben de rollen toen verdeeld op een manier zodat iedereen kon doen waar ze het beste in zijn.
### sprint 2
In de tweede sprint was eigenlijk vooral Chimène actief. Zij begon namelijk vroeg, zo hadden we nog voor de kerstvakantie de knikkerbaan af. Chimène heeft toen eerst sammen met Anique in het handvaardigheidslokaal een begin gemaakt, en heeft hem daarna thuis zelf  afgemaakt. Ook heeft zij zelf aan haar stukje gewerkt toen.
### sprint 3
In de derde sprint hebben we het meeste gedaan. Gedurenxde de hele voorjaarsvakantie heeft iedereen keihard gewerkt aan het project. Aan het eide van de vakantie was alles zo goed als bijna af. Er moesten daarna alleen nog kleine dingen aangepast worden. 
### sprint 4
In de laatste sprint moesten er alleen nog de puntjes op de i worden gezet. Het verslag en het logboek zijn toen ook af gekomen. Ook hebben Anique en Chimene op de laatste dag ons eindresultaat aan meneer cammeraat laten zien.


## Technische verantwoording
De communicatie ging over het algemeen heel goed. Het grootste gedeelte hebben we afgesproken in de les of in de whatsappgroep die we aangemaakt hadden, ook hebben we af en toe gefacetimed. Iedereen werkte aan hun eigen stukjes als ze daar aan toe waren en we hadden geen strikte deadlines. Er waren maar een paar dingen die in de weg zaten. Anais heeft thuis bijvoorbeeld geen computer of laptop waardoor ze er alleen aan kon werken als ze naar een van ons kon komen. In combinatie met de avondklok was dit wel een goed excuus om onze ouders over te halen om te logeren. Zo hebben Anique en Anais samen bij Anique gezellig een avondje aan de widget gewerkt (daardoor staat alles van de widget ook onder Anique's naam en de server onder alleen die van Eline). Ook was het af en toe moeilijk om samen te werken omdat we niet met zn alle af konden spreken. Ondanks dit en het feit dat we geen strikte deadlines hadden, is alles toch goed verlopen.



## Reflectie
#### Anique
Ik vond de odracht eigenlijk best leuk om te maken. In het begin vond ik het nogal moeilijk omdat ik niet helemaal doorhad wat precies de bedoeling was, maar na een tijdje kreeg ik het door. De samenwerking vond ik ook best goed. Sommige begonnen wel eerder dan anderen waardoor niet alles tegelijk af was, maar ook dat is goed gekomen. Over het algemeen kijk ik zeer positief terug op de opdracht omdat het reuze interresant was.

#### Eline
Ik vond de opdracht een erg leuk idee en ik had er ook veel zin in om eraan te gaan werken. Maar toen gingen we met zijn alle weer in lockdown en was het een beetje chaos waardoor ik de opdracht een beetje op een lager pitje had. Uiteindelijk is alles wel goed gekomen want ik had er uiteindelijk wel veel werk in gestoken en vond het leuk om het resultaat te zien. Af en toe vond ik het wat moeilijk samen werken aangezien ik zelf de code niet kon testen, maar ook dat is goed gekomen met een beetje hulp van de docent:). Als we meer tijd hadden gehad hadden we natuurlijk het liefst nog meer coole dingen toegevoegd, maar we moesten het even simpel houden met alle aangepaste coronaregels.

#### Anais
Ik vond het een goed bedachte opdracht. De brainstormfase ging ons ook wel makkelijk af en we hadden grote plannen. Uiteindelijk hebben we het wel simpel gehouden. Samen met Anique werkte ik aan de widget en met Eline aan de server. Ik had de server makkelijker ingeschat dan het was en moest ook een deel van javascript weer herhalen omdat dat een beetje was weggezakt. Hierdoor hebben Eline en ik de eerste dag dat we aan de server werkte alleen maar geprobeerd het te snappen zonder echt iets te doen. Gelukkig snapten we het na de zoomles een stuk beter. Ook heb ik geen computer thuis wat nogal onhandig is, dus moest ik steeds naar Anique of Eline om die van hen te gebruiken. De laatste dag dat Anique en ik aan de widget werkte was daarom ook chaotisch (ik was namelijk thuis dus we moesten facetimen door de avondklok). We hadden de tijd beter kunnen inschatten, maar ik ben uiteindelijk best tevreden met het resultaat.

#### Chimene
Ik vond onze opdracht heel leuk om te maken. Ik heb veel plezier gehad met het samenwerken en het in elkaar zetten van de knikkerbaan. De samenwerking ging ook goed. Het was moeilijk om samen af te spreken met de coronaregels maar voor de rest ging de samenwerking erg goed. We hadden misschien iets eerder kunnen beginnen maar uiteindelijk hebben we alles op tijd af gekregen. 



## Slot
Ondanks een paar hobbels ging het maken van dit project dus best soepel en zijn we allemaal erg blij met het eindresultaat. Het enige wat we misschien beter hadden kunnen doen is eerder beginnen (behalve Chimène).
